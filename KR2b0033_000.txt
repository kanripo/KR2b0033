# -*- mode: mandoku-view -*-
#+TITLE: 資治通鑑前編
#+DATE: 2019-03-29 20:49:33.947093
#+PROPERTY: ID KR2b0033
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR2b0033_WYG_000-1a>¶
　　欽定四庫全書　　　　　史部二¶
¶
　　資治通鑑前編　　　　　編年類¶
¶
　　提要¶
¶
　　(臣)等謹案資治通鑑前編十八卷舉要三卷¶
宋金履祥撰履祥有尚書表注已著録案柳¶
貫作履祥行狀曰司馬文正作資治通鑑繫¶
年著代秘書丞劉恕作外紀以記前事顧其¶
志不本於經而信百家之說不足傳信乃用¶
<pb:KR2b0033_WYG_000-1b>¶
邵氏皇極經世書胡氏皇王大紀之例損益¶
折衷一以尚書為主下及詩禮春秋旁採舊¶
史諸子表年繫事後加訓釋斷自唐堯以下¶
接於資治通鑑勒為一書既成以授門人許¶
謙曰二帝三王之盛其㣲言懿行後王所當¶
法戰國申韓之術其苛法亂政亦後王所當¶
戒自周威烈王二十三年以後司馬公既已¶
論次而春秋以前無編年之書是編固不可¶
<pb:KR2b0033_WYG_000-2a>¶
莫之著也云云葢履祥撰述之意在於引經¶
據典以矯劉恕外紀之好竒惟履祥師事王¶
柏柏勇於改經履祥亦好持新説如釋桑土¶
既蠶引後所謂桑間為証釋封十有二山濬¶
川謂營州當云其山碣石其川遼水以篤公¶
劉七月二篇為𡺳公當時之詩非周公所追¶
述又以七月為𡺳詩篤公劉即為𡺳雅皆不¶
免於臆斷以春秋書尹氏卒為即與隠公同¶
<pb:KR2b0033_WYG_000-2b>¶
歸於魯之鄭大夫尹氏尤為附會至於引尚¶
書記異於周昭王二十二年書釋氏生則其¶
徴引羣籍去取失當亦未必遽在恕書上也¶
然援据頗博其審定羣説亦多與經訓相發¶
明在講學諸家中猶可謂究心史籍不為游¶
談者矣履祥自撰後序謂既編年表例須表¶
題故别為舉要三卷凡所引經傳子史之文¶
皆作大書惟訓釋及案語則以小字夾注附¶
<pb:KR2b0033_WYG_000-3a>¶
綴於後盖依朱子綱目之體而稍變通鑑之¶
式後來浙江重刻之本則舉要為綱以經傳¶
子史之文為目而訓釋仍錯出其間已非其¶
舊又通鑑綱目刋本或以此書為冠題曰通¶
鑑綱目前編亦後來所改名今仍從原本與¶
綱目别著於録以存真焉乾隆四十六年十¶
二月恭校上¶
¶
　　總纂官(臣)紀昀(臣)陸錫熊(臣)孫士毅¶
¶
<pb:KR2b0033_WYG_000-3b>¶
　　總　校　官　(臣)　陸　費　墀¶
¶
¶
¶
¶
¶
¶
¶
¶
<pb:KR2b0033_WYG_000-4a>¶
　　通鑑前編前序¶
¶
　　朱子曰古史之體可見者書春秋而已春秋編年通紀¶
以見事之先後書則每事别紀以具事之始末意者當¶
時史官既以編年紀事至於大事則又採合而别記之¶
若二典所記上下百有餘年而武城金縢諸篇或更數¶
月或歴數年其間豈無異事蓋必已具于編年之史而¶
今不復見矣履祥按竹書紀年載三代以來事迹然詭¶
誕不經今亦不可盡見史記年表起周共和庚申之嵗¶
<pb:KR2b0033_WYG_000-4b>¶
以上則無紀焉歴世浸逺其事往往雜見于他書靡適¶
折衷邵子皇極經世獨紀堯以來起甲辰為編年歴胡¶
氏皇王大紀亦紀甲辰以下之年廣漢張氏因經世之¶
年頗附之以事顧胡過于詳而張失之簡今本之以史¶
子傳紀附之以經翼之以諸家之論且考其繫年之故¶
解其辭事辨其疑誤如東萊吕氏大事記而不敢盡倣¶
其例起帝堯元載止周威烈王二十三年接於資治通¶
鑑名曰通鑑前編昔司馬公編輯通鑑先為長編蓋長¶
<pb:KR2b0033_WYG_000-5a>¶
編不嫌于詳而通鑑則取其要也後之君子或有取于¶
斯焉要刪之以為通鑑前紀是亦區區之所望也峕景¶
定甲子正月丁丑朔仁山金履祥吉甫序¶
¶
　　通鑑前編者仁山先生之所著也先生姓金氏諱履祥¶
字吉甫婺州蘭溪人自言世本項氏其先項伯入漢以¶
恩賜姓曰劉暨五季呉越有國避武肅王嫌名從文更¶
為金氏先生幼知嚮方長而好學天文地形禮樂刑法¶
田乘兵謀隂陽律厯之書靡不畢究及壯事文憲王先¶
<pb:KR2b0033_WYG_000-5b>¶
生柏從登文定何先生基之門講貫愈精造詣益邃何¶
先生蓋受業於黄文肅公榦文肅公則朱子之高第弟¶
子也先生嘗一舉進士不利遂絶意進取以布衣游諸¶
公間率以文義相處當宋季年睹國勢阽危慨然欲以¶
竒䇿匡濟為在位所沮議格弗上其語祕不傳然當時¶
計畫之士咸歎其策不用德祐初以迪功郎召解中褐¶
入史館編校蓋將漸進用之而國已不可為矣中年以¶
來遺落世務築居仁山之下顓以講學著書為事訓誘¶
<pb:KR2b0033_WYG_000-6a>¶
學者諄諄不倦言論風指皆可誦法先生神勁而清氣¶
候明潔平居獨處終日儼然至與物接則盍然和懌閨¶
門之内相敬如賓生平篤於分義有故人子坐事母子¶
俱繫奚官其後分配為𨽻子母不相知生死者垂十年¶
先生傾貲營購卒贖以完其子後貴先生終不自言相¶
見勞問辛苦而已聞者莫不歎息方從王先生時與同¶
舍生夜步庭中指謂之曰某星入某次其分野當有某¶
變已而果然鄆人李某者嘗侍坐於先生言次及其鄉¶
<pb:KR2b0033_WYG_000-6b>¶
里先生因歴歴為言其山川風土物産之宜如指諸掌¶
某大驚服先生之於學其精博類如此所著有尚書表¶
註論語孟子集註攷證大學章句疏義行於世文集如¶
千卷藏於家先生嘗謂司馬文正公作資治通鑑秘書¶
丞劉恕作外紀以記前事顧其志不本於經而信百家¶
之說是非既謬於聖人此不足以傳信自帝堯以前不¶
經夫子所定固野而難質夫子因魯史以作春秋始於¶
魯隠之元實周平王之四十九年也然王朝列國之事¶
<pb:KR2b0033_WYG_000-7a>¶
非有玉帛之使則魯史不得而書非聖人筆削之所加¶
况左氏所記或闕或誣凡若此類皆不得以辟經為辭¶
迺用邵氏皇極經世厯胡氏皇王大紀之例損益折衷¶
一以尚書為主下及詩禮春秋旁採舊史諸子表年繫¶
事復加訓釋斷自唐堯以下接于通鑑之前勒為一書¶
名曰通鑑前編凡有十八卷舉要三卷既成以授門人¶
許謙曰二帝三王之盛其徽言懿行宜後王所當法戰¶
國申商之術其苛法亂政亦後王所當戒自周威烈王¶
<pb:KR2b0033_WYG_000-7b>¶
二十三年以後司馬公既已論次而春秋以前迄無編¶
年之書故是編不可以不著也先生之殁今二十有五¶
年矣是書雖存世亦莫能知者謙永懐夙昔之話言獨¶
抱遺編而太息門人御史臺都事汝南郭炯為南臺御¶
史日嘗欲刋行是書有志而未果今肅政廉訪使平陽¶
鄭公允中爰始解驂聿崇正學尚論格人章明善道載¶
閱是編三復嘉歎謂宜立於學官傳之後世迺詢之監¶
憲左吉公亦克欣贊暨僚列賓佐罔不協從亟命有司¶
<pb:KR2b0033_WYG_000-8a>¶
鋟諸文梓共捐秩禄以佐其費厥功告備將表上送官¶
而命謙為之序謙深惟先生以高明之學負經濟之才¶
生於季末道不克用暨運啓休明則年既老矣其所著¶
述間已獲行於世惟是編之作廣博精密凡帝王經世¶
之大猷聖賢傳道之微㫖具在是矣或者得以充延閣¶
之儲備乙夜之覽庶幾發揮聖學啓沃淵衷禆我國家¶
稽古之治為生民無窮之澤則先生為不朽矣謙不佞¶
不足以明先生之心發盛徳之藴敢纂録先生行事之¶
<pb:KR2b0033_WYG_000-8b>¶
大畧以標諸卷首若夫著作之意則已備於先生所自¶
序兹不詳述皇元天厯元年十有二月庚子門人金華¶
許謙謹序¶
¶
　　進通鑑前編表¶
¶
　　竊臣采録金華儒士金履祥祥撰次通鑑前編上下卷¶
舉要三卷官為鋟梓裝褫成上下冊隨表上進者伏以¶
帝王之制坦然明白幸往聖方冊之具存日月所照莫¶
不尊親矧昭代車書之盛際欲仰贊緝熙之學願下采¶
<pb:KR2b0033_WYG_000-9a>¶
謏聞之言如螢爝謾附於大明而蹄涔何増於鉅海深¶
懐墾悃祇重震兢(臣)誠惶誠恐稽首頓首竊惟左史¶
書事右史書言自昔紀載之難備前王為律後王為令歴¶
代因革之異宜學者將博古以明經史官必表年以始¶
事惟敬王威烈之會實春秋戰國之交爰有外紀大事¶
記之書以正史記紀傳等之闕若筆削盡宗乎孔聖則¶
修纂必始乎陶唐蓋正次王王次春首植綱常之大本¶
而事繫時時繫年以示述作之𢎞規本春秋以折衷推¶
<pb:KR2b0033_WYG_000-9b>¶
甲辰而正始恥稗官之駮雜黜汲冢之誕誣有臣履祥¶
當宋景定研精於甕牖繩樞之隟待用於金匱石室之¶
藏考摭近千餘年彚次為上下卷庶幾三代以降之理¶
亂若網在綱一元以後之乘除如指諸掌為萬世之龜¶
鑑表百篇之範模旁及諸書庸伺博識倘遂芻蕘之采不¶
孤芹曝之忠兹蓋伏遇皇帝陛下厯數在躬文思稽古¶
宏闡圖書之府廣延帷幄之儒每機務得遂於燕閒而¶
聖睿猶資於啓沃學於古訓雖寸隂克慎於淵衷欽乃攸¶
<pb:KR2b0033_WYG_000-10a>¶
司俾百辟咸遵乎成憲是以發號施令克廣好生之仁¶
立政任人深得詒謀之道至如庸劣亦被簡知本乏六¶
轡周原之才欲訪束帛丘園之士冀仰禆於政理以效¶
報於涓埃蓋問俗莫重於舉賢而著書莫先乎立教俯¶
賜容光之照少酬繼晷之勞使寒士咸鼔舞於菁莪知¶
下才不棄捐於棫樸家求遺藁可曽無司馬封禪之書¶
人誦法言誰知有子雲太𤣥之易謹表上進以聞臣下¶
情無任不勝瞻天樂聖激切屏營之至謹言¶
<pb:KR2b0033_WYG_000-10b>¶
¶
¶
¶
¶
¶
¶
¶
¶
¶
